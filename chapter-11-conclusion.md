# Заключение

Ако сте прочели цялата книга и сте стигнали до заключението, поздравления! Направили сте първата стъпка от изучаването на професията на програмистите, но имате още доста дълъг път докато станете истински добри и превърнете писането на софтуер в своя професия.


## Тази книга е само първа стъпка!

Настоящата книга по основи на програмирането е само първа стъпка от изграждането на уменията на един програмист. Ако сте успели да решите всички задачи, то това означава, че сте получили ценни знания за принципите на програмиране с езика `C#` на базисно ниво. Тепърва ви предстои да изучавате по-задълбочено езика `C#`, както и да развивате алгоритмичното си мислене. Ако не сте успели да решите всички задачи или поне голяма част от тях, върнете се и ги решете. Помнете, че за да станете програмисти се изискват много труд и усилия. Без да практикувате сериозно програмиранетп, няма как да го научите. 


## Накъде да продължим след тази книга?

С тази книга сте поставили основи, благодарение на които ще ви е лесно да продължите да се развивате като програмисти. Ако се чудите с какво да продължите развитието си, имате няколко възможности.

Първата е да започнете своето обучение по цялостната програма на СофтУни за софтуетни инженери. За да се запишете в СофтУни е нужно да се явите на изпит по Programming Basics (C#), за който тази книга изцяло ви подготвя. Учебният план на програмата е комбинация от курсове по програмиране и технологии, изцяло насочени към усвояване на фундаментални познания и придобиване на практически умения за работа с най-съвременните софтуерни технологии. Формите на обучение са присъствена и онлайн, като предоставят избор между 4 професии - C#, Java, JavaScript и PHP. Всяка професия се състои от модули с продължителност от 4 месеца, като всеки модул съдържа 2 или 3 курса. Учебните занятия са разделени на лекции и упражнения, а всеки курс завършва с практически изпит. 

Другата възможност е да продължите развитието си извън СофтУни. Можете да запишете или да следите видео курсове, които разглеждат в по-голяма дълбочина програмирането със C# (или друг език за програмиране, който искате да изучите), както и да четете книги на тази тематика. В Интернет има голям набор от свободни ресурси като книги и учебници, които са свързани с кодене. Препоръчително е да следите и форуми, в които можете да получите помощ относно даден проблем.


## Онлайн общности за стартиращите в програмирането

TODO: линкове към FB групи, форуми, други общности

## Успех на всички!

От името на целия авторски колектив ви пожелаваме неспирни успехи в професията и живота!

# Пример как да форматираме задачки за чертане по конзолата
| Вход | Изход |
|------|-------|
| 3 |<code>&nbsp;&nbsp;$</code><br><code>&nbsp;$$</code><br><code>$$$</code>|
