# Глава 5. Повторения (цикли) - изпитни задачи
В предходната глава научихме как да изпълним даден блок от команди **повече от веднъж**. Затова въведохме for-цикъл и разгледахме някои от основните му приложения. Целта на настоящата глава е да затвърдим знанията си като решим няколко по-сложни задачи с цикли, давани на приемни изпити. За някои от тях ще покажем примерни подробни решения, а за други ще оставим само напътствия.
Преди да се захванем за работа, е добре да си припомним конструкцията на **цикъла for**:

<img src="/assets/chapter-5-exam-preparation-images/for-construction.png" width="800" height="275" />

**For-циклите** се състоят от:
   * 	Инициализационен блок, в който се декларирара променливата-брояч `(var i)` и задаване на нейна начална стойност.
   *	Условие за повторение `(i <= 10)`, изпълняващо се веднъж, преди всяка итерация на цикъла.
   *	Обновяване на брояча `(i++)` – този код се изпълнява след всяка итерация.
   *	Тяло на цикъла - съдържа произволен блок със сорс код.

## Хистограма
	
Дадени са **n цели числа** в интервала **[1…1000]**. От тях някакъв процент **p1** са под 200, друг процент __p2__ са от 200 до 399, друг процент **p3** са от 400 до 599, друг процент **p4** са от 600 до 799 и останалите **p5** процента са от 800 нагоре. Да се напише програма, която изчислява и отпечатва процентите **p1**, **p2**, **p3**, **p4** и **p5**.

**Пример**: имаме n = **20** числа: 53, 7, 56, 180, 450, 920, 12, 7, 150, 250, 680, 2, 600, 200, 800, 799, 199, 46, 128, 65. Получаваме следното разпределение и визуализация:

                          
| **Диапазон** | **Числа в диапазона**                           | **Брой числа** | **Процент**                     |
|--------------|-------------------------------------------------|:--------------:|---------------------------------|
| < 200        | 53, 7, 56, 180, 12, 7, 150, 2, 199, 46, 128, 65 | 12             | p1 = 12 / 20 * 100 = **60.00%** |
| 200 … 399    | 250, 200                                        | 2              | p2 = 2 / 20 * 100 = **10.00%**  |
| 400 … 599    | 450                                             | 1              | p3 = 1 / 20 * 100 = **5.00%**   |
| 600 … 799    | 680, 600, 799                                   | 3              | p4 = 3 / 20 * 100 = **15.00%**  |
| ≥ 800        | 920, 800                                        | 2              | p5 = 2 / 20 * 100 = **10.00%**  |

### Входни данни
На първия ред от входа стои цялото число **n** (1 ≤ **n** ≤ 1000) – брой числа. На следващите **n реда** стои **по едно цяло число** в интервала [**1…1000**] – числата върху които да бъде изчислена хистограмата.

### Изходни данни
Да се отпечата на конзолата **хистограмата – 5 реда**, всеки от които съдържа число между 0% и 100%, с точност две цифри след десетичната точка, например 25.00%, 66.67%, 57.14%.
Примерен вход и изход

### Примерен вход и изход

<table>
<thead>
<tr>
<th align="left"><strong>Вход</strong></th>
<th align="left"><strong>Изход</strong></th>
<th align="left"><strong>Вход</strong></th>
<th align="left"><strong>Изход</strong></th>
<th align="left"><strong>Вход</strong></th>
<th align="left"><strong>Изход</strong></th>
<th align="left"><strong>Вход</strong></th>
<th align="left"><strong>Изход</strong></th>
<th align="left"><strong>Вход</strong></th>
<th align="left"><strong>Изход</strong></th>
</tr>
</thead>
<tbody>
<tr>
<td valign="top"><strong>3</strong><br><br>1<br>2<br>999</td>
<td valign="top">66.67%<br>0.00%<br>0.00%<br>0.00%<br>33.33%</td>
<td valign="top"><strong>4</strong><br><br>53<br>7<br>56<br>999</td>
<td valign="top">75.00%<br>0.00%<br>0.00%<br>0.00%<br>25.00%</td>
<td valign="top"><strong>7</strong><br><br>800<br>801<br>250<br>199<br>399<br>599<br>799</td>
<td valign="top">14.29%<br>28.57%<br>14.29%<br>14.29%<br>28.57%</td>
<td valign="top"><strong>9</strong><br><br>367<br>99<br>200<br>799<br>999<br>333<br>555<br>111<br>9</td>
<td valign="top">33.33%<br>33.33%<br>11.11%<br>11.11%<br>11.11%</td>
<td valign="top"><strong>14</strong><br><br>53<br>7<br>56<br>180<br>450<br>920<br>12<br>7<br>150<br>250<br>680<br>2<br>600<br>200</td>
<td valign="top">57.14%<br>14.29%<br>7.14%<br>14.29%<br>7.14%</td>
</tr>
</tbody>
</table>           

### Насоки и подсказки

Програмата, която решава този проблем, можем да разделим мислено на три части:<br>

  1.  	**Прочитане на входните данни** – в настоящата задача това включва прочитането на числото n, последвано от n на брой цели числа, всяко на отделен ред.
  2.  	**Обработка на входните данни** – в случая това означава разпределяне на числата по групи и изчисляване на процентното разделение по групи.
  3.  	**Извеждане на краен резултат** – отпечатване на хистограмата на конзолата в посочения формат<br>
  
Преди да продължим напред ще направим едно малко отклонение от настоящата тема, а именно ще споменем накратко, че в програмирането всяка променлива е от някакъв **тип данни**. В тази задача ще използваме числовите типове `int` - за **цели числа** и `double` – за **дробни**. Често, за улеснение, програмистите изпускат изричното уточняване на типа, като го заместват с ключовата дума `var`. С цел по-лесно разбиране ние ще изписваме типа при декларацията на променливите.<br>

Сега ще преминем към имплементацията на всяка от горепосочените точки. <br>

  1.    **Прочитане на входните данни:** <br>
  
Преди да преминем към самото прочитане на входните данни трябва да си **декларираме променливите**, в които ще ги съхраняваме. Това      означава да им изберем подходящ тип данни и подходящи имена.
  
![Image](/assets/chapter-5-exam-preparation-images/Histograma/Histograma_Variables.jpg)

В променливата **n** ще съхраняваме броя на числата, които ще четем от конзолата. Избираме **тип `int`**, защото в условието е упоменато, че **n e цяло число** в диапазона от 1 до 1000. За променливите, в които ще пазим процентите, избираме **тип `double`**, тъй като се очаква те **не винаги да са цели числа**. Допълнително си декларираме и променливите **`cntP1`**, **`cntP2`**…, в които ще пазим броя на числата от съответната група, като за тях отново избираме **тип `int`**.

След като сме си декларирали нужните променливи, можем да пристъпим към прочитането на числото **n** от конзолата:

![Image](/assets/chapter-5-exam-preparation-images/Histograma/Histograma_ReadingN.jpg)</p>

  2.    **Обработка на входните данни:** <br>
  
За да прочетем и разпределим всяко число в съответната му група, ще си послужим с **`for-цикъл`** от **0** до **n**(броя на числата).     Всяка итерация на цикъла ще прочита и разпределя **едно единствено** число(`currentNumber`) в съответната му група. За да определим   дали едно число принадлежи към дадена група, **правим проверка в съответния ѝ диапазон** и ако това е така,увеличаваме броя на числата    в тази група(**`cntP1`**, **`cntP2`**…) с 1.  

![Image](/assets/chapter-5-exam-preparation-images/Histograma/Histograma_Loop.jpg)

<p>След като сме определили колко числа има във всяка група, можем да преминем към изчисляването на процентите, което е и главна цел на задачата. За това ще използваме следната формула:<br>
<strong>	&nbsp;	&nbsp;	&nbsp;	&nbsp;	&nbsp;	&nbsp;	&nbsp;	&nbsp;	&nbsp;	&nbsp;	&nbsp;	&nbsp;	&nbsp;	&nbsp;	&nbsp;	&nbsp;	&nbsp;	&nbsp;	&nbsp;(процент на група) = (брой числа в група) * 100 / (брой на всички числа)</strong></p>

Тази формула в програмния код изглежда по следния начин:

![Image](/assets/chapter-5-exam-preparation-images/Histograma/Histograma_Percentages.jpg)

Ако умножим със 100 вместо 100.0 ще се извърши така нареченото **целочислено деление** и в променливата ще се запази само цялата част от делението, а това не е което искаме. Например: **5 / 2 = 2**, а **5 / 2.0 = 2.5**.

За да стане още по-ясно какво се случва, нека разгледаме следният пример:

|**Вход**|**Изход**|
|--------|---------|
|**3**<br><br>1<br>2<br>999|66.67%<br>0.00%<br>0.00%<br>0.00%<br>33.33%|

В случая **n = 3**.
За цикъла имаме:
   -   	**`i = 0`** - прочитаме числото 1, което е по-малко от 200 и попада в първата група(**`p1`**), увеличаваме брояча на групата(**`cntP1`**) с 1;
   -   	**`i = 1`** – прочитаме числото 2, което отново попада в първата група(**`p1`**) и увеличаваме брояча ѝ(**`cntP1`**);
   -   	**`i = 2`** – прочитаме числото 999, което попада в последната група(**`p5`**), защото е по-голямо от 800, и увеличаваме брояча на групата(**`cntP5`**) с 1;<br>
След прочитането на числата в група **`p1`** имаме 2 числа, а в **`p5`** имаме 1 число. В другите групи **нямаме числа**. Като приложим гореспоменатата формула, изчисляваме процентите на всяка група. Ако във формулата умножим по 100, вместо по 100.0, ще получим за група **`p1`** 66%, а за група **`p5`** – 33% (няма да има дробна част).

  3.    **Извеждане на краен резултат:** <br>
  
Остава само да отпечатаме получените резултати. В условието е казано, че процентите трябва да са **с точност две цифри след десетичната точка**. Това ще постигнем, като след placeholder-а изпишем „**`:f2`**“:

![Image](/assets/chapter-5-exam-preparation-images/Histograma/Histograma_Output.jpg)


### Тестване в Judge системата
Тествайте решението си тук: [https://judge.softuni.bg/Contests/Practice/Index/169#3](https://judge.softuni.bg/Contests/Practice/Index/169#3)
_______________________________________________________________________________________________

## Умната Лили

Лили вече е на **N години**. За всеки свой **рожден ден** тя получава подарък. За **нечетните** рождени дни (**1, 3, 5...n**) получава **играчки**, а за всеки **четен** (**2, 4, 6...n**) получава **пари**. За **втория рожден ден** получава **10.00 лв**, като **сумата се увеличава с 10.00 лв, за всеки следващ четен рожден ден** (**2 -> 10**, **4 -> 20**, **6 -> 30**...и т.н.). През годините Лили тайно е спестявала парите. **Братът** на Лили, **в годините**, които тя **получава пари**, **взима по 1.00 лев** от тях. Лили **продала играчките** получени през годините, **всяка за P лева** и **добавила** сумата към **спестените пари**. С парите искала да си **купи пералня за X лева**. Напишете програма, която да пресмята, **колко пари е събрала** и дали ѝ **стигат да си купи пералня**.

### Входни данни

От конзолата се прочитат **3 числа**, на отделни редове:<br>
   - **Възраста** на Лили – **цяло число** в интервала [**1...77**]
   - **Цената на пералнята** – число в интервала [**1.00...10 000.00**]
   - **Единична цена на играчка** – **цяло число** в интервала [**0...40**]

### Изходни данни

Да се отпечата на конзолата един ред:<br>
  * Ако парите на Лили са достатъчни:
    * “**Yes! {N}**” – където **N** е остатъка пари след покупката
  * Ако парите не са достатъчни:
    * “**No! {М}**“ – където **M** е сумата, която не достига
  * Числата **N** и **M** трябва да са **форматирани до вторият знак след десетичната запетая**.


### Примерен вход и изход

<table>
<thead>
<tr>
<th align="left"><strong>Вход</strong></th>
<th align="left"><strong>Изход</strong></th>
<th align="left"><strong>Коментари</strong></th>
</tr>
</thead>
<tbody>
<tr>
<td valign="top">10<br>170.00<br>6</td>
<td valign="top">Yes! 5.00</td>
<td valign="top"><p><strong>Първи рожден ден</strong> получава <strong>играчка</strong>; <strong>2ри</strong> -> <strong>10лв</strong>; 3ти -> играчка; <strong>4ти</strong>  -> 10 + 10 = <strong>20лв</strong>; 5ти -> играчка; <strong>6ти</strong> -> 20 + 10 = <strong>30лв</strong>; 7ми -> играчка; <strong>8ми</strong> -> 30 + 10 = <strong>40лв</strong>; 9ти -> играчка; <strong>10ти</strong> -> 40 + 10 = <strong>50лв</strong>.<br>
<strong>Спестила е</strong> -> 10 + 20 + 30 + 40 + 50 = <strong>150лв</strong>. Продала е <strong>5 играчки по 6 лв = 30лв</strong>.<br>
<strong>Брат ѝ взел 5 пъти по 1 лев = 5лв</strong>. <strong>Остават</strong> -> 150 + 30 – 5 = <strong>175лв</strong>.
<strong>175 &gt;= 170</strong> (цената на пералнята) <strong>успяла</strong> е да я купи и са и <strong>останали</strong> 175-170 = <strong>5 лв</strong>.
</p></td>
</tr>
<tr>
<td valign="top">21<br>1570.98<br>3</td>
<td valign="top">No! 997.98</td>
<td valign="top"><p><strong>Спестила е 550лв</strong>. <strong>Продала</strong> е <strong>11 играчки</strong> по <strong>3 лв</strong> = <strong>33лв</strong>. Брат ѝ <strong>взимал 10 години по 1 лев</strong> = <strong>10лв</strong>. <strong>Останали</strong> 550 + 33 – 10 = <strong>573лв</strong> <br>
<strong>573 &lt; 1570.98</strong> – <strong>не е успяла</strong> да купи пералня. <strong>Не и достигат</strong> 1570.98–573 = <strong>997.98лв</strong></p></td>
</tr>
</tbody>
</table>    

### Насоки и подсказки

Решението на тази задача, подобно на предходната, също можем да разделим мислено на три части – **прочитане** на входните данни, **обработката** им и **извеждане** на резултат.

![Image](/assets/chapter-5-exam-preparation-images/Lily%20the%20Smart/UmnataLili_Input.jpg)

Отново започваме с избора на подходящи **типове данни** и имена на променливите. За годините на Лили(**`age`**) и единичната цена на играчката(**`presentPrice`**) по условие е дадено, че ще са **цели числа**. Затова ще използваме **типа `int`**. За цената на пералнята(**`priceOfWashingMachine`**) знаем, че е **дробно число и избираме `double`**. Разбира се, можем да пропуснем изричното уточняване на типа, като вместо това употребим **`var`**. В кода по-горе заедно с **декларацията** на променливите ги и **инициализираме**(присвояваме им стойност).

![Image](/assets/chapter-5-exam-preparation-images/Lily%20the%20Smart/UmnataLili_Variables.jpg)

За да решим задачата, ще се нуждаем от няколко **помощни променливи** – за **броя на играчките**(**`numberOfToys`**), за **спестените пари**(**`savedMoney`**) и за **парите, получени на всеки рожден ден**(**`moneyForBirthday`**). Като придаваме на **`moneyForBirthday`** първоначална стойност 10, тъй като по условие е дадено, че първата сума, която Лили получава е 10.

![Image](/assets/chapter-5-exam-preparation-images/Lily%20the%20Smart/UmnataLili_ForLoop.jpg)

С **`for-цикъл`** преминаваме през всеки рожден ден на Лили. Когато водещата променлива е **четно число**, това означава, че Лили е **получила пари** и съответно прибавяме тези пари към общите и спестявания. Едновременно с това **изваждаме по 1 лев**, парите които брат и взема. След това **увеличаваме** стойността на променливата **`moneyForBirthday`**, т.е увеличаваме с 10 сумата, която тя ще получи на следващия си рожден ден. Обратно, когато водещата променлива е **нечетно число**, увеличаваме броя на **играчките**. Проверката за четност осъществяваме чрез **деление с остатък(%) на 2** – когато остатъкът е 0, числото е четно и нечетно в противен случай.

![Image](/assets/chapter-5-exam-preparation-images/Lily%20the%20Smart/UmnataLili_savedMoney.jpg)

Към спестяванията на Лили прибавяме и парите от продадените играчки.

Накрая остава да отпечатаме получените резултати, като се съобразим с формата, указан в условието, т.е. сумата трябва да е **закръглена до две цифри след десетичната запетая**:

![Image](/assets/chapter-5-exam-preparation-images/Lily%20the%20Smart/UmnataLili_Output.jpg)

В случая избрахме да използваме **условния оператор(`?:`)**, тъй като записът е по-кратък. Синтаксисът му е следният: **`операнд1 ? операнд2 : операнд3`**. Първият операнд трябва да е от **булев тип**(т.е да връща `true/false`). Ако операнд1 върне стойност **`true`**, то ще се изпълни **`операнд2`**, а ако върне **`false`** – **`операнд3`**. В нашия случай проверяваме, дали **събраните пари** от Лили стигат за една пералня. Ако те са повече от (или поне колкото) цената на пералнята, то проверката **`savedMoney >= priceOfWashingMachine`** ще върне **`true`** и ще се отпечата „**Yes! …**“, а ако са по-малко – резултатът ще е **`false`** и ще се отпечата “**No! …**”. Разбира се, вместо условния оператор, можем да използваме и if-проверки.

Повече за условния оператор: [https://www.dotnetperls.com/ternary](https://www.dotnetperls.com/ternary), [https://msdn.microsoft.com/en-us/library/ty67wk28.aspx](https://msdn.microsoft.com/en-us/library/ty67wk28.aspx). 


### Тестване в Judge системата
Тествайте решението си тук: [https://judge.softuni.bg/Contests/Practice/Index/181#3](https://judge.softuni.bg/Contests/Practice/Index/181#3)
________________________________________________________________________________________________

## Завръщане в миналото

Иванчо е на **18 години** и получава наследство, което се състои от **X сума пари** и **машина на времето**. Той решава **да се върне до 1800 година**, но не знае **дали парите** ще **са достатъчни**, за да живее без да работи. Напишете **програма, която пресмята**, дали Иванчо **ще има достатъчно пари**, за да не се налага да работи **до дадена година включително**. Като приемем, че **за всяка четна** (1800, 1802 и т.н) година ще **харчи 12 000 лева**. За **всяка нечетна** (1801,1803  и т.н.) ще харчи **12 000 + 50 * [годините, които е навършил през дадената година]**.

### Входни данни

Входа(ът) се чете от конзолата и **съдържа точно 2 реда**:
  * **Наследените пари** – реално число в интервала [1.00 ... 1 000 000.00]
  * **Годината, до която трябва да живее (включително)** – цяло число в интервала [1801 ... 1900]

### Изходни данни

Да се **отпечата** на конзолата **1 ред**. **Сумата** трябва да е **форматирана** до **два знака след десетичната запетая**:
  * Ако **парите са достатъчно**:
    * „**Yes! He will live a carefree life and will have {N} dollars left.**“ – където **N** са парите, които ще му останат.
  *	Ако **парите НЕ са достатъчно**:
    * „**He will need {М} dollars to survive.**“ – където **M** е сумата, която **НЕ достига**.


### Примерен вход и изход

<table>
<thead>
<tr>
<th align="left"><strong>Вход</strong></th>
<th align="left"><strong>Изход</strong></th>
<th align="left"><strong>Обяснения</strong></th>
</tr>
</thead>
<tbody>
<tr>
<td valign="top">50000<br>1802</td>
<td valign="top">Yes! He will live a carefree life and<br> will have 13050.00 dollars left.</td>
<td valign="top"><p>1800 &rarr; <strong>четна</strong><br> 
 	&nbsp;	&nbsp;	&nbsp;	&nbsp;  &rarr; <strong>Харчи 12000</strong> лева <br>
  &nbsp;	&nbsp;	&nbsp;	&nbsp;  &rarr; Остават 50000 – 12000 = <strong>38000</strong><br>
1801 &rarr; <strong>нечетна</strong> <br>
	&nbsp;	&nbsp;	&nbsp;	&nbsp;  &rarr; <strong>Харчи</strong> 12000 + <strong>19*50</strong> = 12950<br>
	&nbsp;	&nbsp;	&nbsp;	&nbsp;  &rarr; <strong>Остават</strong> 38000 – 12950 = <strong>25050</strong><br>
1802 &rarr; <strong>четна</strong> <br>
	&nbsp;	&nbsp;	&nbsp;	&nbsp;  &rarr; <strong>Харчи</strong> 12000 лева<br>
	&nbsp;	&nbsp;	&nbsp;	&nbsp;  &rarr; <strong>Остават</strong> 25050 – 12000 = <strong>13050</strong></p></td>
</tr>
<tr>
<td valign="top">100000.15<br>1808</td>
<td valign="top">He will need 12399.85 dollars<br> to survive.</td>
<td valign="top"><p>1800 &rarr; <strong>четна</strong><br> 
  &nbsp;	&nbsp;	&nbsp;	&nbsp;  &rarr; Остават 100000.15 – 12000 = <strong>88000.15</strong><br>
1801 &rarr; <strong>нечетна</strong> <br>
	&nbsp;	&nbsp;	&nbsp;	&nbsp;  &rarr; <strong>Остават</strong> 88000.15 – 12950 = <strong>75050.15</strong><br>
<strong>...</strong><br>
1808 &rarr; <strong>четна</strong> &rarr; -399.85 - 12000 = -12399.85<br>
<strong>12399.85 не достигат</strong>
</p></td>
</tr>
</tbody>
</table>    

### Насоки и подсказки

Методът за решаване на тази задача не е по-различен от тези на предходните, затова започваме като си **декларираме и инициализираме** нужните променливи:

![Image](/assets/chapter-5-exam-preparation-images/BackToThePast/BackToThePast_Variables.jpg)

В условието е казано, че годините на Иванчо са 18, ето защо при декларацията на променливата **`years`** и задаваме начална стойност **18**. Другите променливи прочитаме от конзолата. 

![Image](/assets/chapter-5-exam-preparation-images/BackToThePast/backToThePast_Loop.jpg)

С помощта на **`for-цикъл`** ще обходим всички години, **започвайки от 1800** – годината, в която Иванчо се връща, **до годината, до която той трябва да живее**. В цикъла проверяваме дали текущата година е **четна** или **нечетна**. Проверката за четност осъществяваме чрез **деление с остатък(%) на 2**. Ако годината е **четна**, изваждаме от наследството(**`heritage`**) **12000**. В противен случай – ако е **нечетна**, изваждаме от наследството(**`heritage`**) **12000 + 50 * (годините на Иванчо)**.

Накрая остава да **отпечатаме резултатите**, като за целта правим **проверка дали наследството**(**`heritage`**) му е било достатъчно да живее без да работи или не. Ако наследството(**`heritage`**) е **положително число**, отпечатваме: „`Yes! He will live a carefree life and will have {N} dollars left.`“, а ако е **отрицателно число**: „`He will need {М} dollars to survive.`“. Не забравяме да форматираме сумата до **два знака след десетичната запетая**.

**Hint**: Обмислете използването на функцията **`Math.Abs()`** (или алтернативен вариант) при отпечатване на изхода, когато наследството е недостатъчно.

### Тестване в Judge системата
Тествайте решението си тук: [https://judge.softuni.bg/Contests/Practice/Index/233#3](https://judge.softuni.bg/Contests/Practice/Index/233#3)

________________________________________________________________________________________________

## Болница

**За даден период от време, всеки ден** в болницата пристигат пациенти за преглед. Тя разполага **първоначално** със **7 лекари**. Всеки лекар може да преглежда **само по един пациент на ден**, но понякога има недостиг на лекари, затова **останалите пациенти се изпращат в други болници**. **Всеки трети ден**, болницата прави изчисления и **ако броят на непрегледаните пациенти е по-голям от броя на прегледаните, се назначава още един лекар**. Като **назначаването става преди да започне приемът на пациенти за деня**.

Напишете програма, която изчислява **за дадения период броя на прегледаните и непрегледаните пациенти**.

### Входни данни

Входа(ът) се чете от **конзолата** и съдържа:
  * На **първия ред – периода**, за който трябва да направите изчисления. **Цяло число** в интервала [1 ... 1000]
  * На следващите **редове(равни на броят на дните) – броя пациенти**, които пристигат за преглед за **текущия ден**. Цяло число в интервала [0…10 000]

### Изходни данни

Да се **отпечатат** на конзолата **2 реда**:
  * На **първия ред**: “**Treated patients: {брой прегледани пациенти}.**”
  * На **втория ред**: “**Untreated patients: {брой непрегледани пациенти}.**”


### Примерен вход и изход

<table>
<thead>
<tr>
<th align="left"><strong>Вход</strong></th>
<th align="left"><strong>Изход</strong></th>
<th align="left"><strong>Обяснения</strong></th>
</tr>
</thead>
<tbody>
<tr>
<td valign="top">4<br>7<br>27<br>9<br>1</td>
<td valign="top">Treated patients: 23.<br>Untreated patients: 21.</td>
<td valign="top"><p><strong>1 ден</strong>: 7 прегледани и 0 непрегледани пациента за деня<br>
<strong>2 ден</strong>: 7 прегледани и 20 непрегледани пациента за деня<br>
<strong>3 ден</strong>: До момента прегледаните пациенти са общо 14, а непрегледаните – 20 –> Назначава се нов лекар –>
8 прегледани и 1 непрегледан пациент за деня<br>
<strong>4 ден</strong>: 1 прегледан и 0 непрегледани пациента за деня<br>
<strong>Общо: 23 прегледани и 21 непрегледани пациенти.</strong></p></td>
</tr>
</tbody>
</table>    

<table>
<thead>
<tr>
<th align="left"><strong>Вход</strong></th>
<th align="left"><strong>Изход</strong></th>
</tr>
</thead>
<tbody>
<tr>
<td valign="top">6<br>25<br>25<br>25<br>25<br>25<br>2</td>
<td valign="top">Treated patients: 40.<br>Untreated patients: 87.</td>
</tr>
<tr>
<td valign="top">3<br>7<br>7<br>7</td>
<td valign="top">Treated patients: 21.<br>Untreated patients: 0.</td>
</tr>
</tbody>
</table>    

### Насоки и подсказки
Отново започваме, като си **декларираме и инициализираме** нужните променливи: 
















## Деление без остатък

TODO: описание

TODO: картинка

### Входни данни

### Изходни данни

### Примерен вход и изход

### Насоки и подсказки

### Тестване в Judge системата





## TODO: да се добавят още 2-3 изпитни задачи за цикли

