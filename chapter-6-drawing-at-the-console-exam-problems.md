# Глава 6. Чертане на фигурки с цикли - изпитни задачи

## Чертане на крепост

Да се напише програма, която прочита от конзолата **цяло число n** и чертае **крепост** с ширина **2 * n колони** и височина **n реда** като в примерите по-долу. Лявата и дясната колона във вътрешността си са широки **n / 2**.

### Входни данни
Входът е **цяло число n** в интервала **[3…1000]**.

### Изходни данни
Да се отпечатат на конзолата **n** текстови реда, изобразяващи **крепостта**, точно както в примерите.

### Примерен вход и изход

#### Вход:
```
3
```

#### Изход:
```
/^\/^\
|    |
\_/\_/
```

---

#### Вход:
```
4
```

#### Изход:
```
/^^\/^^\
|      |
|      |
\__/\__/
```

---

#### Вход:
```
5
```

#### Изход:
```
/^^\__/^^\
|        |
|        |
|   __   |
\__/  \__/
```

---

#### Вход:
```
8
```

#### Изход:
```
/^^^^\____/^^^^\
|              |
|              |
|              |
|              |
|              |
|     ____     |
\____/    \____/
```

### Насоки и подсказки

От условието на задачата виждаме, че **входните данни** ще бъдат прочетени само от един ред, който ще съдържа в себе си едно **цяло число** в интервала **[3...1000]**. По тази причина ще използваме **променлива** от тип `int`.

![code](/assets/chapter-6-images/fort/image-01.png)

След като вече сме декларирали и инициализирали входните данни, трябва да разделим **крепостта** на три части:
* покрив
* тяло
* основа

От примерите можем да разберем, че **покрива** е съставен от **две кули** и **междинна част**. Всяка кула се състои от начало `/`, среда `^` и край `\\`.

<table><tr><td><img src="/assets/alert-icon.png" style="max-width:50px" /></td>
<td><strong>\</strong> е специален символ и използвайки само него в Console.WriteLine(...), конзолата няма да го разпечата, затова с <strong>\\</strong> показваме на конзолата, че този оператор в случая е обикновен символ.</td>
</tr></table>

Средата е с размер, равен на `n / 2`, следователно можем да отделим тази стойност в отделна **променлива**. Тя ще пази **големината** на **средата на кулата**.

![code](/assets/chapter-6-images/fort/image-02.png)

Декларираме си и втора **променлива**, в която ще пазим **стойността** на частта **между двете кули**. Междинната част на покрива е с размер  `2 * n - 2 * colSize - 4`

![code](/assets/chapter-6-images/fort/image-03.png)

За да изпечатаме на конзолата **покрива**, ще използваме функцията `new string`, която приема два параметъра `(char, int)` и съединява даден символ n брой пъти.

![code](/assets/chapter-6-images/fort/image-04.png)

**Тялото на крепостта** се състои от начало `|`, среда "(празно място)" и край `|`. **Средата** от празно място е с големина `2 * n - 2`. Броят на **редовете** за стени, можем да определим от дадените ни примери - `n -3`

![code](/assets/chapter-6-images/fort/image-05.png)

За да нарисуваме предпоследния ред, който е част от основата, трябва да изпечатаме начало `|`, среда "(празно място)" + `_` + "(празно място)" и край `|`. За да направим това, можем да използваме отново вече декларираните от нас променливи `colSize` и `midSize`, защото от примерите виждаме, че са равни на броя `_` в покрива.

![code](/assets/chapter-6-images/fort/image-06.png)

Добавяме към стойността на **празните места** `+ 1`, защото в примерите имаме **едно** празно място повече.

Структурата на **основата на крепостта** е еднаква с тази на **покрива**. Съставена е от **две кули** и **междинна част**. Всяка една **кула** има начало `\\`, среда `_` и край `/`.

![code](/assets/chapter-6-images/fort/image-07.png)

### Тестване в Judge системата
https://judge.softuni.bg/Contests/Practice/Index/513#0


## Пеперуда

Да се напише програма, която прочита от конзолата **цяло число n** и чертае **пеперуда** с ширина **2 * n - 1 колони** и височина **2 * (n - 2) + 1** реда като в примерите по-долу.  **Лявата и дясната** ѝ **част** са **широки n - 1**.

### Входни данни
Входът е **цяло число n** в интервала **[3…1000]**
.
### Изходни данни
Да се отпечатат на конзолата **2 * (n - 2) + 1**  текстови реда, изобразяващи **пеперудата**, точно както в примерите.

### Примерен вход и изход

#### Вход:
```
3
```

#### Изход:
```
*\ /*
  @
*/ \*
```

---

#### Вход:
```
5
```

#### Изход:
```
***\ /***
---\ /---
***\ /***
    @
***/ \***
---/ \---
***/ \***
```

---

#### Вход:
```
7
```

#### Изход:
```
*****\ /*****
-----\ /-----
*****\ /*****
-----\ /-----
*****\ /*****
      @
*****/ \*****
-----/ \-----
*****/ \*****
-----/ \-----
*****/ \*****
```

### Насоки и подсказки

От условието на задачата виждаме, че **входните данни** ще бъдат прочетени само от един ред, който ще съдържа в себе си едно **цяло число** в интервала **[3...1000]**. По тази причина ще използваме **променлива** от тип `int`.


![code](/assets/chapter-6-images/butterfly/image-01.png)

Можем да разделим фигурата на 3 части - горно крило, тяло и долно крило. За да начертаем горното крило на пеперудата, трябва да го разделим на части - начало `*`, среда `\\ /` и край `*`. След разглеждане на примерите можем да кажем, че началото е с големина `n - 2`

![code](/assets/chapter-6-images/butterfly/image-02.png)

Виждаме също така, че горното крило на пеперудата е с размер `n - 2`, затова можем да направим цикъл, който да се повтаря `halfRowSize` пъти.

![code](/assets/chapter-6-images/butterfly/image-03.png)

От примерите можем да забележим, че на четен ред имаме начало `*`, среда `\\ /` и край `*`, а на нечетен - начало `-`, среда `\\ /` и край `-`. Следователно, трябва да направим `if-else` проверка дали е четен или нечетен реда и съответно да изпечатаме един от двата типа редове.

![code](/assets/chapter-6-images/butterfly/image-04.png)

За да направим **тялото на пеперудата**, можем отново да използваме **променливата** `halfRowSize` и да отпечатаме на конзолата точно **един** ред. Структурата на тялото е с начало "(празно място)", среда `@` и край "(празно място)".

![code](/assets/chapter-6-images/butterfly/image-05.png)

Остава да изпечатаме на конзолата и долното крило, което е еднакво с горното крило.

![code](/assets/chapter-6-images/butterfly/image-06.png)

### Тестване в Judge системата
https://judge.softuni.bg/Contests/Practice/Index/513#1

## Знак "Стоп"

Да се напише програма, която прочита от конзолата **цяло число n** и чертае **предупредителен знак STOP** с размери като в примерите по-долу.

### Входни данни

Входът е **цяло число N** в интервала **[3…1000]**.

### Изходни данни

Да се отпечатат на конзолата текстови редове, изобразяващи **предупредителния знак STOP**, точно както в примерите.

### Примерен вход и изход

#### Вход:
```
3
```

#### Изход:
```
...._______....
...//_____\\...
..//_______\\..
.//_________\\.
//___STOP!___\\
\\___________//
.\\_________//.
..\\_______//..
```

---

#### Вход:
```
6
```

#### Изход:
```
......._____________.......
......//___________\\......
.....//_____________\\.....
....//_______________\\....
...//_________________\\...
..//___________________\\..
.//_____________________\\.
//_________STOP!_________\\
\\_______________________//
.\\_____________________//.
..\\___________________//..
...\\_________________//...
....\\_______________//....
.....\\_____________//.....
```

---

#### Вход:
```
7
```

#### Изход:
```
........_______________........
.......//_____________\\.......
......//_______________\\......
.....//_________________\\.....
....//___________________\\....
...//_____________________\\...
..//_______________________\\..
.//_________________________\\.
//___________STOP!___________\\
\\___________________________//
.\\_________________________//.
..\\_______________________//..
...\\_____________________//...
....\\___________________//....
.....\\_________________//.....
......\\_______________//......
```

### Насоки и подсказки
От условието на задачата виждаме, че **входните данни** ще бъдат прочетени само от един ред, който ще съдържа в себе си едно **цяло число** в интервала **[3...1000]**. По тази причина ще използваме **променлива** от тип `int`.

![code](/assets/chapter-6-images/stop/image-01.png)

Можем да **разделим** фигурата на **3 части** - горна, средна и долна. **Горната част** се състои от две подчасти - начален ред и редове, в които знака се разширява. **Началния ред** е съставен от начало `.`, среда `_` и край `.`. След разглеждане на примерите можем да кажем, че началото е с големина `n + 1` и е добре да отделим тази **стойност** в отделна **променлива**.

![code](/assets/chapter-6-images/stop/image-02.png)
		
Трябва да създадем и втора **променлива**, в която ще пазим **стойността** на **средата на началния ред** и е с големина `2 * n + 1`.

![code](/assets/chapter-6-images/stop/image-03.png)
		
След като вече сме декларирали и инициализирали двете променливи, можем да изпечатаме на конзолата началния ред.

![code](/assets/chapter-6-images/stop/image-04.png)
		
За да начертаем редовете, в които знака се **разширява**, трябва да създадем **цикъл**, който да се завърти `n` брой пъти. Структурата на един ред се състои от начало `.`, `//` + среда `_` + `\\\\` и край `.`. За да можем да използваме отново създадените **променливи**, трябва да намалим `dots` с 1 и `underscopes` с 2, защото ние вече сме **изпечатали** първия ред, а точките и долните черти в горната част от фигурата на всеки ред **намаляват**. 

![code](/assets/chapter-6-images/stop/image-05.png)
		
На всяка следваща итерация **началото** и **краят** намаляват с 1, а **средата** се увеличава с 2.

![code](/assets/chapter-6-images/stop/image-06.png)
		
**Средната част** от фигурата има начало `//` + `_`, среда `STOP` и край `_` + `\\\\`. Броят на `_` е `(underscopes - 5) / 2`.

![code](/assets/chapter-6-images/stop/image-07.png)
		
**Долната част** на фигурата в която знака се **смалява** можем да направим, като отново създадем **цикъл**, който да се завърти `n` брой пъти. Структурата на един ред е начало `.` + `\\\\`, среда `_` и край `//` + `.`. Броят на **точките** при първата итерация на цикъла трябва да е 0 и на всяка следваща да се **увеличава** с едно. Следователно можем да кажем, че големината на **точките в долната част от фигурата** е равна на `i`.

![code](/assets/chapter-6-images/stop/image-08.png)
		
За да работи нашата програма правилно трябва на всяка итерация от **цикъла** да **намаляваме** броя на `_` с 2.

![code](/assets/chapter-6-images/stop/image-09.png)

### Тестване в Judge системата
https://judge.softuni.bg/Contests/Practice/Index/513#2

## Стрелка
Да се напише програма, която прочита от конзолата **цяло нечетно число n** и чертае **вертикална стрелка** с размери като в примерите по-долу.

### Входни данни
Входът е **цяло нечетно число n** в интервала **[3…79]**.

### Изходни данни
Да се отпечата на конзолата вертикална стрелка, при която **"#"(диез)** индикира стрелката, а **"."** - останалото.

### Примерен вход и изход

#### Вход:
```
3
```

#### Изход:
```
.###.
.#.#.
##.##
.#.#.
..#..
```

---

#### Вход:
```
5
```

#### Изход:
```
..#####..
..#...#..
..#...#..
..#...#..
###...###
.#.....#.
..#...#..
...#.#...
....#....
```

---

#### Вход:
```
9
```

#### Изход:
```
....#########....
....#.......#....
....#.......#....
....#.......#....
....#.......#....
....#.......#....
....#.......#....
....#.......#....
#####.......#####
.#.............#.
..#...........#..
...#.........#...
....#.......#....
.....#.....#.....
......#...#......
.......#.#.......
........#........
```

### Насоки и подсказки

От условието на задачата виждаме, че **входните данни** ще бъдат прочетени само от един ред, който ще съдържа в себе си едно **цяло число** в интервала **[3...1000]**. По тази причина ще използваме **променлива** от тип `int`.
![code](/assets/chapter-6-images/arrow/image-01.png)
		
Можем да разделим фигурата на **3 части** - горна, средна и долна. **Горната част** се състои от две подчасти - начален ред и тяло на стрелката. От примерите виждаме, че броят на **външните точки** в началния ред и в тялото на стрелката са `(n - 1) / 2`. Тази стойност можем да запишем в **променлива** `outerDots`. 
![code](/assets/chapter-6-images/arrow/image-02.png)
		
Броят на **вътрешните точки** в тялото на стрелката е `(n - 2)`. Трябва да създадем **променлива** с име `innerDots`, която  ще пази тази стойност.
![code](/assets/chapter-6-images/arrow/image-03.png)
		
От примерите можем да видим структурата на началния ред. Трябва да използваме декларираните и инициализирани от нас **променливи** `outerDots` и `n`, за да изпечатаме **началния ред**.
![code](/assets/chapter-6-images/arrow/image-04.png)

За да нарисуваме на конзолата **тялото на стрелката**, трябва да създадем **цикъл**, който да се повтори `n - 2` пъти.
![code](/assets/chapter-6-images/arrow/image-05.png)

**Средата на фигурата** е съставена от начало `#`, среда `.` и край `#`. Броят на "#" е равен на `outerDots` и за това можем да използваме отново същата **променлива**.
![code](/assets/chapter-6-images/arrow/image-06.png)

За да начертаем **долната част на стрелката**, трябва да зададем нови стойности на двете **променливи** `outerDots` и `innerDots`.
![code](/assets/chapter-6-images/arrow/image-07.png)

Тъй като `new string` не може да съедини символ 0 пъти, **цикъла**,  който ще направим, трябва да се завърти `n - 2` пъти и отделно да изпечатаме последния ред от фигурата. На всяка итерация `outerDots` се увеличава с 1, а `innerDots` намалява с 2.
![code](/assets/chapter-6-images/arrow/image-08.png)
		
**Последният ред** от нашата фигура е съставен от начало `.`, среда `#` и край `.`. Броят на `.` е равен на `outerDots`.   
![code](/assets/chapter-6-images/arrow/image-09.png)

### Тестване в Judge системата
https://judge.softuni.bg/Contests/Practice/Index/513#3

## Окръжност

Да се напише програма, която прочита от конзолата цяло нечетно число **n** и радиус **r** и чертае окръжност в центъра на полето с радиус **r**.

### Входни данни
**N** е цяло нечетно число в интервала **[3…39]**.

**R** e цяло число в интервала **[1…n/2]**.

### Изходни данни
Да се отпечатат на конзолата **n** реда с по **n** символа. Всеки символ представлява точка. За всяка точка трябва да печатате едно от две възможни състояния - **точка "."** ако дадената точка лежи извън полето или **звезда " * "** ако дадената точка лежи в окръжноста.

**Подсказка:** използвайте Питагоровата Теорема (вижте http://goo.gl/HwqOuU).
### Примерен вход и изход

#### Вход:
```
5
2
```

#### Изход:
```
..*..
.***.
*****
.***.
..*..
```

---

#### Вход:
```
9
3
```

#### Изход:
```
.........
....*....
..*****..
..*****..
.*******.
..*****..
..*****..
....*....
.........
```

---

#### Вход:
```
11
1
```

#### Изход:
```
...........
...........
...........
...........
.....*.....
....***....
.....*.....
...........
...........
...........
...........
```

---

#### Вход:
```
19
6
```

#### Изход:
```
...................
...................
...................
.........*.........
......*******......
.....*********.....
....***********....
....***********....
....***********....
...*************...
....***********....
....***********....
....***********....
.....*********.....
......*******......
.........*.........
...................
...................
...................
```

### Насоки и подсказки
Задачата може да се реши като рисуваме **n** реда с по **n** символа и за всеки един чрез Питагоровата Теорема изчисляваме растоянието от центъра на окръжноста. Сравнявайки разстоянието с радиусът **r**, установяваме дали разглежданата точка лежи в окръжността и рисуваме съотвения символ.

<img src="assets/chapter-6-images/disc/disc-code-1.png">

### Тестване в Judge системата
https://judge.softuni.bg/Contests/Practice/Index/513#4
