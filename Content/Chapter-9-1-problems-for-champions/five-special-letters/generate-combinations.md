#### Генериране на всички комбинации

За да генерираме **всички комбинации с дължина 1** използвайки 5 символа, бихме използвали **цикъл от 0..4**, като всяко число от цикъла ще искаме да отговаря на един символ. За да генерираме **всички комбинации с дължина 2** използвайки 5 символа (т.е. "aa", "ab", "ac", …, "ba", …), бихме направили **два вложени цикъла, всеки обхождащ цифрите от 0 до 4**, като отново ще направим, така че всяка цифра да отговаря на конкретен символ. Тази стъпка ще повторим 5 пъти, така че накрая да имаме 5 вложени цикъла с индекси **`i1`**, **`i2`**, **`i3`**, **`i4`** и **`i5`**.

![](/assets/chapter-9-images/03.Five-special-letters-02.png)

Имайки всички 5-цифрени комбинации, трябва да намерим начин да "превърнем" петте цифри в дума с буквите от '**a**' до '**e**'. Един от начините да направим това е, като си **предефинираме прост стринг съдържащ буквите**, които имаме

![](/assets/chapter-9-images/03.Five-special-letters-03.png)

и **за всяка цифра взимаме буквата от конкретната позиция**. По този начин числото **00000** ще стане **"aaaaa"**, числото **02423** ще стане **"acecd"**. Можем да направим стринга от 5 букви по следния начин.

![](/assets/chapter-9-images/03.Five-special-letters-04.png)

***Друг начин***: можем да преобразуваме цифрите до букви, използвайки подредбата им в **ASCII таблицата**. Изразът **`'а' + i`** ще ни даде резултата **`'a'`** при **`i = 0`**, **`'b'`** при **`i = 1`**, **`'c'`** при **`i = 2`** и т.н.

Така вече имаме генерирани всички 5-буквени комбинации и можем да продължим със следващата част от задачата.

***Внимание***: тъй като сме подбрали **`pattern`**, съобразен с азбучната подредба на буквите и циклите се въртят по подходящ начин, алгоритъмът ще генерира думите в азбучен ред и няма нужда от допълнително сортиране преди извеждане.
 
