#### Решение

Както и в предходните задачи, можем мислено да разделим решението на три части:
* **Прочитане на входните данни**.
* **Извършване на изчисленията**.
* **Извеждане на изход** на конзолата.

Първото, което трябва да направим, е да разгледаме **входните данни** на задачата. Важно е да внимаваме за последователността, в която са дадени. С **`Console.ReadLine(…)`** четем стойностите от конзолата, а с **`int.Parse(…)`** и **`double.Parse(…)`** преобразуваме зададената стрингова стойност, съответно в **`int`** и **`double`**.

![](/assets/chapter-2-2-images/03.Change-tiles-02.png)

След като сме инициализирали променливите и сме запазили съответните стойности в тях, пристъпваме към **изчисленията**. Тъй като стойностите на променливите **`n`**, **`a`** и **`b`**, с които работим, са запазени в променливи от тип **`int`**, за резултатите от изчисленията може да дефинираме **променливи също от този тип**.  

![](/assets/chapter-2-2-images/03.Change-tiles-03.png)

Променливите **`w`** и  **`h`** са от тип **`double`**, т.е. за **лицето на една плочка** създаваме променлива от същия тип. За финал **изчисляваме стойностите, които трябва да отпечатаме** на конзолата. **Броят** на необходимите **плочки** получаваме като **разделим площта, която трябва да се покрие, на площта на единична плочка**. При деление на две числа, от които **едното е реално**, резултатът е **реално число** с цяла и дробна част. Следователно, за да са коректни изчисленията ни, запазваме резултата в променлива от тип **`double`**. В условието на задачата не е зададено специално форматиране или закръгляне на изхода, затова просто отпечатваме стойностите с **`Console.WriteLine(…)`**. 

![](/assets/chapter-2-2-images/03.Change-tiles-04.png)

### Тестване в Judge системата

Тествайте решението си тук: [https://judge.softuni.bg/Contests/Practice/Index/505#2](https://judge.softuni.bg/Contests/Practice/Index/505#2).